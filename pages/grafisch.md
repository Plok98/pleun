---
layout: page
menu: false
date: "2025-09-21 01:53:59"
title: Grafisch
description: Sinds 2006 ben ik onderweg op mijn muzikale ontdekkingsreis op de piano – van A t/m D-examen – en tegenwoordig invalpianist bij Popkoor Wiezz in Wierden..
permalink: /grafisch/
---

# Van ontwerp...

Mijn muzikale avontuur begon ~ hoe kan het ook anders ~ met de blokfluit. Maar al snel maakte ik de stap naar de piano. Sinds 2006 volg ik lessen bij Kaliber in Almelo, waar ik vooral ontdekte hoeveel plezier muziek kan geven. Mijn docent zorgde ervoor dat ik gemotiveerd bleef: geen eindeloze toonladders, maar liedjes die leuk waren om te spelen. Want eerlijk, welk kind wil er nou toonladders oefenen?

Het bleef niet bij een paar jaar lessen. Ik deed mijn A-examen en op de middelbare school kreeg ik de smaak echt te pakken. Dat enthousiasme bracht me verder naar het B- en C-examen. Jaren later, op mijn 26e, besloot ik ook nog het D-examen te halen – gewoon om de hele reis compleet te maken en alle technieken en theorie een keer in de vingers te hebben.

Inmiddels speel ik niet alleen voor mezelf, maar ook samen met anderen. Momenteel spring ik regelmatig in als pianist bij Popkoor Wiezz in Wierden – een geweldige plek om samen muziek te maken en mijn ontdekkingsreis voort te zetten.







